<html>
    <head>
        <link rel="stylesheet" href="style.css">
    </head>
    <body>
        <h2>Газрын үндсэн чиг үүрэг</h2>
        <div class="opp">
            <h5>
              Home -
              <span style="color: rgb(104, 104, 230); font-size: 12px"
                >Газрын үндсэн чиг үүрэг</span
              >
            </h5>
          </div>
        <main>
            <section>
                   
                <p>3.1. Газар нь дараах үндсэн чиг үүргийг хэрэгжүүлнэ;</p>
                <br>
                <p>3.1.1. нийтийн зорчигч тээвэрлэлтийн үйлчилгээг нийслэлийн хэмжээнд зохицуулах, зохион байгуулах;</p>
                <br>
                <p>3.1.2. нийтийн зорчигч тээвэрлэлт гүйцэтгэж байгаа тээврийн хэрэгслийн хөдөлгөөнийг шуурхай зохицуулалтаар хангах;</p>
                <br>
                <p>3.1.3. автотээврийн хэрэгсэлд техникийн хяналтын үзлэг хийх;</p>
                <br>
                <p>3.1.4. авто үйлчилгээний байгууллагад ангилал тогтоох үйл ажиллагааг нийслэлийн хэмжээнд зохион байгуулах;</p>
                <br>
                <p>3.1.5. энэхүү дүрмийн 3.1.1-д заасан үйлчилгээг эрхлэн гүйцэтгэх аж ахуйн нэгж, байгууллагын хүсэлтийг судлан, хууль, тогтоомж, стандартын шаардлагыг хангаж буй эсэх талаар дүгнэлт гаргаж, шаардлага хангасан аж ахуйн нэгж, байгууллагатай гэрээ байгуулах, сунгах, цуцлах;</p>
                <br>
                <p>3.1.6. автотээврийн асуудал эрхэлсэн төрийн захиргааны байгууллагатай хамтран автотээврийн улсын хяналт хэрэгжүүлэх, тээврийн салбарт мөрдөж байгаа хууль тогтоомж, дүрэм, журам, стандартын биелэлтэд төрийн захиргааны хяналт тавих;</p>
                <br>
                <p>3.1.7. хүн амын нутагшил, байршлын онцлог, нийтийн зорчигч тээвэрлэлтийн хэрэгцээнээс шалтгаалан зохих нөхөн төлбөр олгох нөхцөлтэйгээр тээвэрлэгчтэй гэрээ хийж гүйцэтгүүлэх;</p>
                <br>
                <p>3.1.8. нийтийн зорчигч тээврийн сүлжээг шинэчлэн зохион байгуулах, үйлчилгээний чиглэл, зогсоолыг шинээр нээх, хаах, өөрчлөх;</p>
                <br>
                <p>3.1.9. нийтийн тээврийн үйлчилгээний тулгамдсан асуудлыг шийдвэрлэх, материаллаг баазыг бэхжүүлэх, үйлчилгээний чанар, соёлд тавих хяналт шалгалтын чиглэлээр төрийн болон төрийн бус байгууллага, иргэний төлөөлөлтэй хамтарч ажиллах;</p>
                <br>
                <p>3.1.10. автозамын зорчих хэсгийн нэгдүгээр эгнээгээр холбогдох стандартын шаардлага хангасан хүүхдийн болон ажилчдын автобус зорчуулах зөвшөөрөл олгох;</p><br>
                <p>3.2.11. нийтийн тээврийн хэрэгслийн хөдөлгөөний удирдлага, мэдээллийн болон цахим төлбөрийн системийн хэвийн үйл ажиллагааг хангуулах, өргөжүүлэх, мэдээллийн программ хангамжийг сайжруулах, төлбөр төлөх системд дэвшилтэт техник, технологи нэвтрүүлэх чиглэлээр төсөл хэрэгжүүлэгч болон холбогдох мэргэжлийн байгууллагуудтай хамтран ажиллах;</p><br>
                <p>3.2.12. нийтийн тээврийн автобус болон бусад тээврийн хэрэгслийн зогсоолуудын талбайн хэмжээг тогтооход холбогдох мэргэжлийн байгууллагуудтай хамтран ажиллах, зогсоолын мэдээллийн нэгдсэн санг үүсгэх;</p><br>
                <p>3.2.13. нийтийн тээврийн үйлчилгээ эрхлэгч аж ахуйн нэгж, байгууллага болон нийслэлийн өмчит үйлдвэрийн газрын ажил, үйлчилгээний талаар санал, дүгнэлт гаргах;</p><br>
                <p>3.2.14. нийтийн зорчигч тээврийн үйлчилгээ эрхлэгч аж ахуйн нэгж, байгууллагуудын үйл ажиллагааг холбогдох хууль, стандарт, дүрэм, журмын хүрээнд шалгаж дүгнэлт гаргах, түвшин тогтоох, аттестатчилал, сонгон шалгаруулалт явуулах ажлыг зохион байгуулах;</p><br>
                <p>3.2.15. нийтийн тээврийн үйлчилгээний хэвийн үйл ажиллагааг зохион байгуулалттайгаар тасалдуулсан, хууль бусаар нийтийн тээврийн үйлчилгээ эрхэлж байгаа иргэн, аж ахуйн нэгж, байгууллагуудад холбогдох хууль тогтоомжийн дагуу хариуцлага тооцох;</p><br>
                <p>3.2.16. нийтийн тээврийн үйлчилгээний ажлын гүйцэтгэлийн тайлан мэдээ, шаардлагатай бусад тооцоо, судалгааг нийслэлийн өмчийн оролцоот “Улаанбаатар смарт карт” ХХК болон нийтийн тээврийн үйлчилгээ эрхлэгч бусад аж ахуйн нэгж, байгууллагаас гаргуулан авах.</p><br>
            </section>
        </main>
        
        <footer>
            <a href="index.html" class="mini_logo">
                <img src="mini_logo.png"/>
                </a>
            <div class="social-icons">
                <img src="tw.png">
                <img src="yu.png">
                <img src="t.png">
                <img src="fb.png">
            </div>
        </footer>
    </body>
</html>